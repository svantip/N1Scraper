{
    "article_id": "6523693",
    "title": "Islamska država objavila video masakra u Moskvi",
    "date": "2024-03-24",
    "time": "19:08",
    "hashtags": [
        "ISIL",
        "Islamska država",
        "Moskva",
        "Rusija",
        "teroristički napad"
    ],
    "text": "  REUTERS/Maxim Shemetov  Islamska država objavila je u nedjelju video snimku terorističkog napada izvedenog u petak u koncertnoj dvorani u predgrađu Moskve.  Novinska agencija ekstremističke skupine, Amaq, objavila je u nedjelju video u trajanju od gotovo 90 sekundi, za koji tvrde da prikazuje napadače na mjestu napada.  Arapski prijevod navodi da Amaq prikazuje “ekskluzivne scene krvavog napada na kršćane”.  Putinov saveznik oglasio se o pokolju u Moskvi i zaprijetio: “Osvetit ćemo ih. Samo čekajte, gadovi” Bivši diplomat o pokolju u Moskvi: “Ovo što se događa nakon tog napada se u potpunosti uklapa u taj scenarij”  U početku, teško naoružani muškarac s automatskom puškom može se vidjeti kako puca prema koridoru u kojem mnoga beživotna tijela već leže na podu.  Kamera potom skrene prema jednom od terorista, koji osobu na podu ubode nožem.  Četvorica muškaraca potom prolaze kroz pusti dio dvorane. Glasovi napadača su izobličeni.  Prema arapskom prijevodu, jedna osoba kaže: “Ubijte ih bez milosti” i “Dolazimo uime Boga”.  Ruske vlasti kažu da su četiri muškarca upala u koncertnu dvoranu u petak navečer i počela paljbu.  Mogle su se čuti eksplozije i izbio je veliki požar.  U nedjelju je službeni broj ubijenih osoba narastao na 137.  Kratko nakon napada, za njega je odgovornost preuzela Islamska država.    Velika promjena: Završava El Niño, dolazi La Niña. Što to znači za vrijeme? Sastojak koji svi imaju u kući, a radi čuda za vaše biljke",
    "source": "https://n1info.hr/svijet/islamska-drzava-objavila-video-masakra-u-moskvi/",
    "category": "Svijet"
}