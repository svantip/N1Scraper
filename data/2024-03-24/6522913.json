{
    "article_id": "6522913",
    "title": "Bivši diplomat o pokolju u Moskvi: \"Ovo što se događa nakon tog napada se u potpunosti uklapa u taj scenarij\"",
    "date": "2024-03-24",
    "time": "12:26",
    "hashtags": [
        "Božo Kovačević",
        "napad u moskvi"
    ],
    "text": "  Diplomat i bivši veleposlanik u Moskvi Božo Kovačević komentirao je u Točki na tjedan s Milom Moralić teroristički napad u koncertnoj dvorani Crocus City Hall u blizini Moskve.  Upitan je li se masakr mogao spriječiti, Kovačević odgovara: “Ovo što se događa nakon tog groznog terorističkog akta se u potpunosti uklapa u scenarij hibridnog rata.  Potresna iskustva Rusa koji su svjedočili hororu u Moskvi: “Bilo je strašno, poput noćne more…”  Ruska strana pokušava a priori, bez provedenog dokaznog postupka optužiti Ukrajinu i Zapad, dok s druge strane Sjedinjene Države inzistiraju na tome da su upozorile Rusiju i oslanjaju se na javno priznanje da ISIL stoji iza toga. Zapravo se nalazimo u nekoj vrsti informacijskog kaosa. Ako pokušamo utvrditi po kakvom obrascu je izveden napad, onda vidimo da se on ponavlja kao u Bataclanu ili u redakciji Charlie Hebdo 2015. godine. Cilj terorista tada, kao i ovdje bio je ubiti što više ljudi.”  “Obrazac se podudara s načinom djelovanja ISIL-a”, dodao je.  “Ako je točno da su Amerikanci upozorili Rusiju, onda je riječ o nevjerojatnom nemaru. Sam predsjednik Putin je upozorenja da bi se mogao dogoditi teroristički način okarakterizirao kao provokaciju”, kazao je.  ",
    "source": "https://n1info.hr/svijet/kovacevic-o-napadu-u-moskvi-moze-biti-da-je-rijec-o-nemaru-putin-je-upozorenja-okarakterizirao-kao-provokaciju/",
    "category": "Svijet"
}