{
    "article_id": "6523022",
    "title": "VIDEO / Policija i bolnica se oglasili o ozlijeđenima u hororu u diskoteci u Karlovcu",
    "date": "2024-03-24",
    "time": "13:13",
    "hashtags": [
        "diskoteka",
        "Karlovac"
    ],
    "text": "  Četiri osobe su teško, a tri lakše ozlijeđene opeklinama u jednom disko klubu zbog nestručnog rukovanja alkoholnim pićima 23-godišnje konobarice koja je željela postići efekt zapaljenja na šanku, no vatra sa šanka je zahvatila nekoliko osoba.  Ravnateljica Opće bolnice Karlovac Ivana Kovačić je navela da su svi ozlijeđeni izvan životne opasnosti, a da su dvije djevojke, obje 2002. godište, zadržane na liječenju.  Jedna od njih ima opekline lica, a druga opekline gornjeg dijela tijela i ruku, dodala je ravnateljica.  Zabava izmakla kontroli: Konobarica u Karlovcu alkoholnim pićem zapalila goste, oglasio se i vlasnik kluba  “One imaju 2B opekline koje zahvaćaju 27 posto tijela. Ostali su pušteni kućama”, rekla je Kovačić.  Nesreća se dogodila u nedjelju oko 2, 30 sati, PU karlovačka navela je da je proveden očevid i najavila nastavak kriminalističkog istraživanja radi utvrđivanja svih okolnosti.  Disko klub u kojem se nesreća dogodila, objavio je ispriku gostima i ponudio pomoć ozlijeđenima i onima koji su na drugi način oštećeni.  ",
    "source": "https://n1info.hr/vijesti/video-policija-i-bolnica-se-oglasili-o-ozlijedenima-u-hororu-u-diskoteci-u-karlovcu/",
    "category": "Vijesti"
}