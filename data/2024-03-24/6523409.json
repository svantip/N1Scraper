{
    "article_id": "6523409",
    "title": "Na benzinske crpke dolazi nova vrsta dizela: Prije točenja provjerite odgovara li vašem vozilu",
    "date": "2024-03-24",
    "time": "16:16",
    "hashtags": [
        "dizel",
        "gorivo",
        "Njemačka"
    ],
    "text": "  Pixabay/ilustracija  Na njemačkim benzinskim stanicama dosad se uglavnom mogao kupiti klasični dizel B7. Kažemo dosad, jer od proljeća 2024. na benzinske stanice dolazi novo dizelsko gorico.  Već u travnju benzinske postaje u Njemačkoj moći će prodavati nove vrste dizela: HVO, XTL i B10. Savezno ministarstvo okoliša pretpostavlja da će oko pet posto od više od 14.500 benzinskih postaja u Njemačkoj nuditi nove vrste ekološki prihvatljivjih goriva, piše Revija HAK.  XTL označava dizelska goriva dobivena iz biomase, plina… Prema ADAC-u, biogorivo se može proizvesti iz sirovina poput biljnog ulja ili otpadnih proizvoda poput gnojiva. HVO: Kratica je skraćenica za Hydrotreated Vegetable Oils. Ovaj dizel sastavljen je od biljnih ulja koja su po svojstvima prilagođena fosilnim gorivima. Bit će dostupno i B10 gorivo. To znači da se dodaje do deset posto biodizela.  Međutim, biodizeli imaju nedostatak: nije svaki model vozila prikladan za njihovu uporabu pa ako putujete u Njemačku pogledajte prije toga knjigu s uputstvima vozila. Tamo piše koje gorivo možete koristiti.    Drama na nebu iznad Rusije: Zbog dva američka bombardera morao intervenirati MiG Milanović se ponovno oglasio: Neću dati ostavku jer neću prepustiti Hrvatsku Plenkoviću",
    "source": "https://n1info.hr/biznis/na-benzinske-crpke-dolazi-nova-vrsta-dizela-prije-tocenja-provjerite-odgovara-li-vasem-vozilu/",
    "category": "Auto"
}