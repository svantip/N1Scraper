{
    "article_id": "6523389",
    "title": "Drama na nebu iznad Rusije: Zbog dva američka bombardera morao intervenirati MiG",
    "date": "2024-03-24",
    "time": "16:09",
    "hashtags": [
        "MIG",
        "Rusija",
        "SAD"
    ],
    "text": "  Amer ALMOHIBANY / AFP / ilustracija  Rusija je u nedjelju priopćila da je presrela dva američka strateška bombardera dok su se približavali granici zemlje preko Barentsovog mora.  Iz ruskog Ministarstva obrane navedeno je da je kontrolna oprema te zemlje otkrila grupu letjelica koje se približavaju ruskom zračnom prostoru, zbog čega je poslala borbeni avion MiG-31 da identificira letjelice i spriječi bilo kakvo kršenje.  Poljaci od Rusa traže objašnjenje: “Objekt je ušao u poljski prostor blizu grada Oserdow”  “Posada ruskog lovca identificirala je zračnu metu kao par strateških bombardera američkog zrakoplovstva B-1B”, navedeno je.  Dalje se navodi da su strateški bombarderi prilagođavali smjer leta kako im se približavao ruski borbeni avion, nakon čega se sigurno vratio na svoj aerodrom.  Nije bilo kršenja državne granice Rusije, navedeno je.  Dodali su da su manevri ruskog borbenog aviona izvedeni “strogo u skladu s međunarodnim pravilima za korištenje zračnog prostora iznad neutralnih voda i uz poštovanje sigurnosnih mjera”.  Američke vlasti još nisu komentirale ovaj događaj.    Sastojak koji svi imaju u kući, a radi čuda za vaše biljke Grmoja o planu Milanovića i zašto ne želi dati ostavku: “Svjestan je jedne činjenice”",
    "source": "https://n1info.hr/svijet/drama-na-nebu-iznad-rusije-zbog-dva-americka-bombardera-morao-intervenirati-mig/",
    "category": "Svijet"
}