{
    "article_id": "6523801",
    "title": "Izrael više ne dopušta konvoje hrane u sjever Gaze: \"Ovo je nevjerojatno!\"",
    "date": "2024-03-24",
    "time": "20:33",
    "hashtags": [
        "Gaza",
        "Hamas",
        "humanitarna pomoć",
        "Izrael",
        "pojas gaze"
    ],
    "text": "  REUTERS/Mohammed Salem/File Photo  Šef UN-ove agencije za palestinske izbjeglice (UNRWA) rekao je u nedjelju da je Izrael obavijestio UN da više neće odobravati UNRWA-ine konvoje s hranom u sjeverni dio Gaze.  “Ovo je nevjerojatno i namjerno se ometa pomoć kojom bi se spasili životi zbog gladi koju je uzrokovao čovjek. Ova se ograničenja moraju ukinuti”, rekao je šef UNRWA-e Philippe Lazzarini na platformi X.  Hamas tvrdi da je 19 Palestinaca ubijeno dok su čekali hranu, Izrael negira optužbe  UNRWA, koja pruža pomoć palestinskim izbjeglicama u Gazi i cijeloj regiji, u krizi je otkako je Izrael optužio desetak njezinih djelatnika za umiješanost u napade Hamasa na Izrael 7. listopada.  Optužbe su potaknule najvećeg donatora UNRWA-e, Sjedinjene Države, i neke druge da privremeno obustave financiranje, čime se dovodi u pitanje budućnost agencije.  Međutim, neke druge zemlje, uključujući Kanadu, Australiju i Švedsku, odlučile su obnoviti financiranje UNRWA-e.  UNRWA i Egipat rekli su prošli tjedan da su izraelske vlasti Lazzariniju, koji je bio u posjetu Kairu, odbile ulazak u Gazu.  “Sprečavanjem UNRWA-e da ispuni svoj mandat u Gazi sat će brže otkucavati prema gladi i mnogo više ljudi će umrijeti od gladi, dehidracije i nedostatka skloništa”, dodao je Lazzarini.    Na koga Možemo nipošto ne računa? Tomašević otkrio: “Mi sigurno nećemo biti u vladi s njima!” Sastojak koji svi imaju u kući, a radi čuda za vaše biljke",
    "source": "https://n1info.hr/svijet/izrael-vise-ne-dopusta-konvoje-hrane-u-sjever-gaze-ovo-je-nevjerojatno/",
    "category": "Svijet"
}