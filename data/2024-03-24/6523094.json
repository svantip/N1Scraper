{
    "article_id": "6523094",
    "title": "Radnicama ozlijeđenima prilikom propuha sud odredio ukupno 5500 eura odštete",
    "date": "2024-03-24",
    "time": "13:47",
    "hashtags": [
        "odšteta",
        "propuh"
    ],
    "text": "  Sanjin Strukic/PIXSELL  Zaposlenica Cedevite na radnom mjestu rukovoditeljice prilikom pomicanja stolne vage ozlijedila je palac na ruci.  “Vraćajući se u prostoriju, zaposlenica se uhvatila za okvir vrata, a ista su se zbog propuha sama naglo zatvorila i pričepila joj isti prst. Medicinski vještaci utvrdili su da je radnica zadobila natučenje palca desne šake s krvnim podljevom ispod nokta”, navodi se u ovotjednoj presudi, prenosi Danica.  Cedevita joj je priznala ozljedu na radu te joj je osiguravajuća tvrtka isplatila 2520 eura odštete. No, radnica nije bila zadovoljna pa ih je tužila. Ovaj je tjedan sudskom presudom dobila još 155 eura. Ukupno, dakle, 2675 eura.  Slučaj u vrtiću  Drugi slučaj dogodio se u dječjem vrtiću u Zagrebu. Vrata su se također zbog propuha naglo zatvorila i odgojiteljici pričepila prst. Sudski vještaci naveli su da je odgojiteljica zadobila prijelom četvrtog prsta lijeve ruke i djelomični gubitak vrška i nokta prsta.  Odmah joj je izvansudski isplaćena odšteta od 1800 eura. No, tužila je tražeći još, pa joj je sud ovaj tjedan dosudio još 1000 eura. Ukupna je odšteta, tako, 2800 eura.  Obje su presude nepravomoćne i moguće su žalbe na njih.  ",
    "source": "https://n1info.hr/vijesti/radnicama-ozlijedenima-prilikom-propuha-sud-odredio-ukupno-5500-eura-odstete/",
    "category": "Vijesti"
}