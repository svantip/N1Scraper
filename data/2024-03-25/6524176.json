{
    "article_id": "6524176",
    "title": "Stiže novo pogoršanje vremena, evo gdje se očekuje obilna kiša",
    "date": "2024-03-25",
    "time": "07:03",
    "hashtags": [
        "Vremenska prognoza"
    ],
    "text": "  Kammy27 from Pixabay  Donosimo vremensku prognozu naše meteorologinje Tee Blažević.  Pretežno vedro je u većem dijelu zemlje, temperature su lokalno ispod nule, stoga ima i mraza u unutrašnjosti. Na mjestima ima i magle.  U nastavku ponedjeljka prevladavat će uglavnom sunčano, temperature će rasti do 20. Sredinom dana lokalno su mogući pljuskovi, najizglednije na istoku zemlje. U drugom dijelu dana zapuhat će jugo i tako najaviti novu promjenu vremena. Prema kraju dana i u noći s jugozapada novo pogoršanje.  Utorak donosi češću kišu i pljuskove, no uglavnom na Jadranu i u područjima uz Jadran, i to u drugom dijelu dana.  Nestabilno će biti i tijekom srijede, lokalno uz obilniju oborinu, osobito poslijepodne i navečer, osobito duž Jadrana gdje može biti i grmljavine i u gorskoj Hrvatskoj.  U drugom dijelu tjedna vrijeme će se postupno stabilizirati.  Uskrsni vikend, kako sada pokazuju prognostički materijali, treba bi biti većinom sunčan, topao, s temperaturama preko 20.  ",
    "source": "https://n1info.hr/vrijeme/stize-novo-pogorsanje-vremena-evo-gdje-se-ocekuje-obilna-kisa/",
    "category": "Vrijeme"
}