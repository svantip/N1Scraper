{
    "article_id": "6524257",
    "title": "Legendarni frontmen Discipline kičme se oglasio prvi put nakon moždanog udara prije pet godina",
    "date": "2024-03-25",
    "time": "07:43",
    "hashtags": [
        "disciplina kičme",
        "DUŠAN KOJIĆ KOJA"
    ],
    "text": "  Dalibor Urukalovic/PIXSELL  Brojne ljubitelje ex yu rocka i novog vala oduševila je audio snimka, koja je prije nekoliko dana objavljena na Instagram stranici Kontakt konferencije koja je minulog vikenda održana u Beogradu.  Na njoj se može čuti glasovna poruka podrške koju je organizatorima konferencije uputio Dušan Kojić Koja, osnivač legendarnog benda Disciplina kičme, prije toga i Šarlo akrobate.  To je prvi put da se Kojić oglasio nakon što je 2019. u Londonu doživio teški moždani udar i nakon što su se proteklih godina mogle čuti razne, nimalo dobre verzije o njegovom zdravstvenom stanju, prenosi Novi list.  “Dragi moji, evo ovdje vaš čika Koja. Želim puno pozdraviti svojeg prijatelja Predraga Peđu Ivanovića i njegovu kompaniju Odličan hrčak, i reći da podržavam sve akcije koje uvijek čini na širenju kulture rokenrola. Regionalno, a i lokalno. Tako da podržavam i akciju Kontakt konferencije, koja se već nekoliko puta održava. Sada je već tradicionalna, tako da pozdravljam sve te njegove poteze. Imali smo suradnju i imat ćemo suradnju. Hvala vam mnogo”, poručio je Koja i oduševio fanove.  View this post on Instagram A post shared by Kontakt Beograd (@kontakt_beograd)  ",
    "source": "https://n1info.hr/magazin/showbiz/legendarni-frontmen-discipline-kicme-se-oglasio-prvi-put-nakon-mozdanog-udara-prije-pet-godina/",
    "category": "Magazin"
}