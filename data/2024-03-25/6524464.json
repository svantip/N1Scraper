{
    "article_id": "6524464",
    "title": "Ovaj jednostavan trik otkrit će vam je li vaš jastuk zreo za zamjenu",
    "date": "2024-03-25",
    "time": "09:03",
    "hashtags": [
        "jastuk"
    ],
    "text": "  Pexels/ilustracija  Većina ljudi ne mijenja jastuk onoliko često koliko bi trebali.  Svi imaju svoje preferencije kad je u pitanju jastuk, stoga će se mnogi onog savršenog jastuka držati što je duže moguće, piše Klix.ba.  No spavate li predugo na istom jastuku, možete si stvoriti probleme s bolovima u leđima i vratu jer se jastuk izobliči i više ne pruža dovoljno dobru potporu. Osim toga, stari jastuci skrivaju puno bakterija i grinja, pa je redovita zamjena važna i za higijenu.  Ako ovo stavite u perilicu rublja, žute mrlje s jastuka nestat će u nekoliko sekundi  Jastuk je zapravo potrebno zamijeniti svake dvije godine. A kako ćete znati da je doista vrijeme za zamjenu? Za ovaj će vam test trebati samo pola minute, a sve što trebate jest preklopiti jastuk, piše Livingetc. Držite ga preklopljenog na pola otprilike 30 sekundi, a zatim gledajte koliko brzo vraća svoj oblik.  Ako se jastuk odmah otvori, još nije vrijeme za zamjenu. Ako jastuk ostane preklopljen ili se vrlo sporo vraća u svoj izvorni oblik, vrijeme je da ga zamijenite. To znači da materijal unutar jastuka više nije otporan, da je izgubio na visini te da više ne podržava vaš vrat i kralježnicu kako bi trebao.  ",
    "source": "https://n1info.hr/zdravlje/ovaj-jednostavan-trik-otkrit-ce-vam-je-li-vas-jastuk-zreo-za-zamjenu/",
    "category": "Zdravlje"
}