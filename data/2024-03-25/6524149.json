{
    "article_id": "6524149",
    "title": "Devastacija poznatog otoka: Netko je krenuo s ilegalnom gradnjom pristaništa",
    "date": "2024-03-25",
    "time": "07:00",
    "hashtags": [
        "bespravna gradnja",
        "galešnjak",
        "nautičari",
        "otok",
        "pristanište"
    ],
    "text": "  Dino Stanin/PIXSELL  U krstarenju Pašmanskim kanalom oko otočića Galešnjaka (poznati otok u obliku srca) u Pašmanskom kanalu nautičari su ovih dana primjetili početke vjerojatne bespravne gradnje pristaništa na istočnoj obali ovog otoka, piše portal Morski.hr.  “Riječ je o poziciji gdje ljeti sidri najviše nautičara i obala je potpuno divlja i prekrasna. Međutim, ove godine kada se netko odvažio na pripremu za izgradnju mola tako što je pobacao u more plastične vreće punjene sipkim materijalom u formaciji koja asocira na obrise mola”, kaže čitatelj portala Morski.hr.  Na fotografijama se također vide i, kako se čini, metalni šiljci koji bi vjerojatno trebala biti priprema za armaturu buduće ilegalne rive.  Osim što je nenaseljen, Galešnjak nema nikakve turističke objekte niti bilo kakve zgrade. Na otočiću je generalno zabranjena gradnja, no vlasnici tamošnjih parcela obrađuju maslinike.  S portala Morski.hr kažu da su poslali upite o ovom događaju različitim inspekcijama. Odgovor će, kažu, objaviti čim ga dobiju  ",
    "source": "https://n1info.hr/vijesti/devastacija-poznatog-otoka-netko-je-krenuo-s-ilegalnom-gradnjom-pristanista/",
    "category": "Vijesti"
}