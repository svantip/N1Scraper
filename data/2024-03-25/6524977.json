{
    "article_id": "6524977",
    "title": "Niz eksplozija u Kijevu: Rusija pojačala napade, dvije osobe ozlijeđene",
    "date": "2024-03-25",
    "time": "11:28",
    "hashtags": [
        "Kijev",
        "rat",
        "Rusija",
        "Ukrajina"
    ],
    "text": "  REUTERS/Valentyn Ogirenko  Trokatnica u središtu Kijeva teško je oštećena u ponedjeljak ujutro u ruskom raketnom napadu, a ostaci rakete pali su i na tri ostale četvrti grada, rekli su dužnosnici.  Niz eksplozija odjeknulo je diljem grada, a stup dima dizao se u istočnom dijelu Kijeva. “U središnjoj četvrti Pečersk oštećena je nerezidencijalna višekatnica”, objavila je vojna gradska uprava na Telegramu. U ranijoj objavi je bilo navedeno da se radi o stambenoj zgradi.  Gradonačelnik Vitalij Kličko je rekao da je dvoje ljudi ozlijeđeno.  Ostaci projektila pali su i na četvrti Solomjanski, Holosijvski i Dnipro.  Požar u velikoj ruskoj termoelektrani  “Rusija ispalila stotine projektila”  Američka veleposlanica Bridget Brink je rekla da Rusija u napadima na Kijev koristi nadzvučne projektile. “Tijekom posljednjih pet dana Rusija je ispalila stotine projektila i dronova na suverenu zemlju”, rekla je Brink.  Netom prije eksplozija ukrajinska protuzračna obrana je upozorila na nadolazeći projektil.  Rusija je posljednjih dana dramatično pojačala raketne udare na Ukrajinu.    Benčić upozorila na jedan potez vlade: “Oni su to namjerno napravili da bi držali u šaci cjelokupnu državu” EKSKLUZIVNO ZA N1 / Intervju s predsjednikom Republike Zoranom Milanovićem!",
    "source": "https://n1info.hr/svijet/niz-eksplozija-odjeknulo-kijevom-rusija-pojacala-napade-dvije-osobe-ozlijedene/",
    "category": "Svijet"
}