{
    "article_id": "6524356",
    "title": "Požar u Donjem Miholjcu zahvatio kuću i zgradu. Svi stanari evakuirani",
    "date": "2024-03-25",
    "time": "08:32",
    "hashtags": [
        "Donji MIholjac",
        "Požar"
    ],
    "text": "  Unsplash.com/@nejc_soklic/ ilustracija  U požaru obiteljske kuće i krovišta stambenog objekta s devet stanova, koji je noćas nešto prije tri sata, buknuo u Donjem Miholjcu, nije bilo ozlijeđenih osoba, ali su svi stanari evakuirani, izvijestila je u ponedjeljak osječko-baranjska policija.  Operativno dežurstvo policijske postaje Donji Miholjac noćas je, 15-tak minuta prije tri sata zaprimilo dojavu da u Donjem Miholjcu gori obiteljska kuća.  Izlaskom na mjesto događaja dojava je potvrđena, a utvrđeno je da se požar proširio i na krovište stambenog objekta s devet stanova i trgovinom u prizemlju.  Svi stanari su evakuirani i nitko nije ozlijeđen a požar još uvijek gase pripadnici Dobrovoljnog vatrogasnog društva iz Donjeg Miholjca.  Očevid na mjestu događaja obavit će se kada se za to stvore uvjeti, napominju u policiji.  ",
    "source": "https://n1info.hr/crna-kronika/pozar-u-donjem-miholjcu-zahvatio-kucu-i-zgradu-svi-stanari-evakuirani/",
    "category": "Crna kronika"
}