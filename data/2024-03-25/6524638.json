{
    "article_id": "6524638",
    "title": "Oglas za posao razbjesnio ljude: “Iz aviona se vidi…”",
    "date": "2024-03-25",
    "time": "09:42",
    "hashtags": [
        "oglas za posao",
        "strani radnici"
    ],
    "text": "  Pixabay/Ilustracija  Jedan je oglas za posao ovih dana podigao buru na društvenim mrežama.  Pivnica u Osijeku objavila je natječaj kojim traži četiri majstora za pripremu pizze. Uvjet je srednja škola i dvije godine radnog iskustva.  Ono što je razljutilo javnost je plaća koju nudi: 840 eura bruto mjesečno. Riječ je o propisanoj minimalnoj plaći koja od ove godine iznosi upravo toliko, odnosno oko 680 eura neto.  “Pa iz aviona se vidi za koga je taj natječaj pisan… Za strane radnike, naravno”, primjećuje jedna Osječanka.  Zbog toga smo istražili kakve plaće u istoj branši – pripremi pizza – nude drugi poslodavci. Pritom nismo uzimali u obzir sezonske poslove na moru jer su oni po primanjima neusporedivi s onima na kopnu, piše Danica.hr.  Zabrinjavajuće istraživanje: Evo na što se najviše žale strani radnici u Njemačkoj  Tako restoran u Karlovcu također traži četiri majstora za pizzu kojima nudi posao na neodređeno. Uvjeti su isti: srednja stručna sprema i dvije godine radnog iskustva.  No, pizzerija u Karlovcu svojim novim zaposlenicima zato nudi početnu netu plaću između 1500 i 1600 eura mjesečno. To je gotovo dva i pol puta više od ponuđene plaće u Osijeku.  Pekarnica u Vidovcu, mjestu kod Varaždina, također traži osobu za pripremu pizza sa srednjom strukom i godinom radnog iskustva. Nudi neto plaću između 1300 i 1400 eura.    FOTO / Ovo je “kineski Fićo” koji stiže u Europu, evo koliko bi trebao koštati Objavljeni novi detalji o stanju kralja Charlesa koji boluje od raka",
    "source": "https://n1info.hr/biznis/oglas-za-posao-razbjesnio-ljude-iz-aviona-se-vidi/",
    "category": "Ekonomija"
}