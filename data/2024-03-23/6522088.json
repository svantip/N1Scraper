{
    "article_id": "6522088",
    "title": "Oglasili se William i Kate, sad ih nećemo čuti neko vrijeme",
    "date": "2024-03-23",
    "time": "23:17",
    "hashtags": [
        "Kate Middleton",
        "Kraljevska obitelj",
        "Princ William"
    ],
    "text": "  Chris Jackson / POOL / AFP  Princ i princeza od Walesa \"iznimno su dirnuti ljubaznim porukama\" koje su primili nakon što je objavljeno da Kate boluje od raka, rekao je glasnogovornik Kensingtonske palače.  U priopćenju se navodi da su “zahvalni” što je javnost razumjela njihov zahtjev za privatnošću, prenosi BBC.  Suptilan signal: Govor tijela princeze Kate otkrio je jednu stvar o odnosu s Williamom  Kate Middleton objavila je u petak u videoporuci da je započela liječenje. Princezi Kate, 42-godišnjoj supruzi princa Williama, rak je otkriven nakon operacije abdomena u siječnju. Tada je provela dva tjedna u bolnici zbog planiranog zahvata koji je njezin ured tada nazvao uspješnim.  “Princ i princeza su silno dirnuti ljubaznim porukama ljudi i Ujedinjenog Kraljevstva i diljem svijeta”, poručio je glasnogovornik palače.  “Izuzetno su dirnuti toplinom i podrškom javnosti i zahvalni su na razumijevanju njihovog zahtjeva za privatnošću u ovom trenutku.”  Ovo je posljednja izjava princa i princeze koju ćemo čuti na neko vrijeme. Njihova posljednja izjava “hvala” posljednje je poglavlje u ovoj fazi princezine dijagnoze i Kensingtonska palača želi da podvuče crtu ispod svih nagađanja, piše BBC.    Sastojak koji svi imaju u kući, a radi čuda za vaše biljke Hladna fronta prohujala Slovenijom. Nevrijeme i u Hrvatskoj, evo gdje se očekuje snijeg",
    "source": "https://n1info.hr/svijet/oglasili-se-william-i-kate-sad-ih-necemo-cuti-neko-vrijeme/",
    "category": "Showbiz"
}