{
    "article_id": "6521491",
    "title": "Kamion kod Stare Gradiške naletio na 15 vozila u koloni: Ukupno 18 ozlijeđenih, troje teško",
    "date": "2024-03-23",
    "time": "20:29",
    "hashtags": [
        "prometna nesreća",
        "Stara Gradiška"
    ],
    "text": "  Hrvoje Jelavic/PIXSELL/ilustracija  Ukupno 18 ozlijeđenih osoba, od kojih troje teže, primljeno je u subotu poslijepodne u novogradišku bolnicu nakon prometne nesreće kod Novog Varoša, oko pet kilometara prije graničnog prijelaza Stara Gradiška, potvrđeno je iz bolnice Hini.  “Zaprimili smo 18 ozlijeđenih osoba, tri su teško ozlijeđene. Još uvijek su ozlijeđeni u obradi. Među ozlijeđenima ima i djece. Tri teško ozlijeđene osobe nisu u životnoj opasnosti, ali imaju teške ozljede”, potvrdio je dežurni kirurg novogradiške bolnice dr. Darko Kikić.  Teška nesreća dogodila se oko 16,31 sati, a prema podacima Policijske uprave brodsko-posavske, prometnu nesreću izazvao je kamion koji je udario na kolonu od petnaestak vozila.  Promet prema Bosni i Hercegovini policija usmjerava na susjedne granične prijelaze u Slavonskom Brodu, Svilaju i Slavonskom Šamcu.  Hrvatski auto klub u 20 sati izvijestio je da je taj prometni pravac još uvijek zatvoren.    Stručnjaci upozoravaju: Ovih pet suplemenata mogu oštetiti bubrege HDZ se narugao prosvjedu oporbe: “Rijeka pravde postala je potok smijeha”",
    "source": "https://n1info.hr/vijesti/teretnjak-kod-stare-gradiske-naletio-na-15-vozila-u-koloni-vise-je-ozlijedenih/",
    "category": "Crna kronika"
}